<!DOCTYPE html>
<html>
<head>
	<title>Молись</title>
</head>
<body>
<div id="page-content">
<h1 style="text-align:justify"><span style="font-size:12px">Молитвы краткие</span></h1>

<ul>
	<li style="text-align: justify;">Пречистому образу</li>
</ul>

<p style="text-align:justify">Пречистому образу Твоему покланяемся, Благий, просяще прощения прегрешений наших, Христе Боже: волею бо благоволил еси плотию взыти на крест, да избавиши яже создал еси от работы вражия. Тем благодарственно вопием Ти: радости исполнил еси вся, Спасе наш, пришедый спасти мир.</p>

<ul>
	<li style="text-align: justify;">Благодатное Небо.</li>
</ul>

<p style="text-align:justify">Что Тя наречем, о Благодатная? Небо - яко возсияла еси Солнце Правды; рай - яко прозябла еси Цвет нетления; Деву - яко пребыла еси нетленна; Чистую Матерь - яко имела еси на святых Твоих объятиях Сына, всех Бога. Того моли спастися душам нашим.</p>

<ul>
	<li style="text-align: justify;">Тропарь святому праведному Александру, глас 3.</li>
</ul>

<p style="text-align:justify">Подобен: Да веселятся:<br />
Да возрадуется земля Самарская, обретши тя предстателя и заступника у Престола Владычня, пастырю наш добрый и чудотворче предивный, святый праведный отче Александре, моли Христа Бога в Вере Православней и исполнении Евангельских заповедей непоколебимым пребыти и спастися душам нашим</p>

<ul>
	<li style="text-align: justify;">Благоверному князю Даниилу Московскому</li>
</ul>

<p style="text-align:justify">Церкве Христовы похвало высокая, града Москвы стено необоримая, державы Российския Божественное утверждение, преподобне княже Данииле, к раце мощей твоих притекающе, усердно молим тя: призри на нас, память твою воспевающих, пролей теплое твое ходатайство ко Спасу всех, яко да утвердит миром страну нашу, грады и веси ея и обитель сию добре да сохранит, благочестие и любовь в людях твоих насаждая, злобу же, междоусобие и нравов развращение искореняя; всем же нам вся благая ко временному животу и вечному спасению даруй молитвами твоими, яко да прославляем дивного во святых Своих Христа Бога нашего во веки веков. Аминь.</p>

<ul>
	<li style="text-align: justify;">Об Учении</li>
</ul>

<p style="text-align:justify">Премудросте Наставнице и смысла Подательнице, немудрых Вразумительнице и нищих Заступительнице, Мати Христа Бога нашего, утверди, вразуми сердце мое, Владычице, и разума прибави ко Христу моляще усердно. Ты даждь ми слово рождшая Отчее Слово, имаши бо дерзновение просити Сына Твоего о нас. Аминь.</p>

<ul>
	<li style="text-align: justify;">Святителю Николаю Чудотворцу</li>
</ul>

<p style="text-align:justify">О всехвальный, великий чудотворче, святителю Христов, отче Николае!Молим тя, буди надежда всех христиан, верных защитель, алчущих кормитель, плачущих веселие, болящих врач, по морю плавающих управитель, убогих и сирых питатель и всем скорый помощник и покровитель, да мирное зде поживем житие и да сподобимся видети славу избранных Божиих на небеси, и с ними непрестанно воспевати единаго в Троице поколоняемого Бога во веки веков.</p>

<ul>
	<li style="text-align: justify;">О всяком деле</li>
</ul>

<p style="text-align:justify">Царю Небесный, Утешителю, Душе истины, Иже везде сый и вся исполняяй, Сокровище благих и жизни Подателю, прииди и вселися в ны, и очисти ны от всякия скверны, и спаси, Блаже, души наша. Благослови, Господи, и помоги мне, грешному, совершить начинаемое мною дело, во славу Твою. Господи, Иисусе Христе, Сыне Единородный Безначальнаго Твоего Отца, Ты бо рекл еси пречистыми усты Твоими, яко без Мене не можете творити ничесоже. Господи мой, Господи, верою объем в души моей и сердце Тобою реченная, припадаю Твоей благости: помози ми, грешному, сие дело, мною начинаемое, о Тебе Самом совершити, во имя Отца и Сына и Святаго Духа, молитвами Богородицы и всех Твоих святых. Аминь</p>

<ul>
	<li style="text-align: justify;">Молитва Спасителю о духовном отце</li>
</ul>

<p style="text-align:justify">О, Сладчайший Иисусе, Господи, безмерно свят, безмерно праведен, безмерно милосерд. Ты, Господи, освяти Твоею святынею отца нашего духовного [имя] и оправдай его Твоею праведностью, и покрый его Твоим милосердием.<br />
Господи, Ты соединил нас на земле и не разлучи нас и в Небесном Царствии Твоем, и его святыми молитвами прости меня великого грешника (или великую грешницу), прости всех его духовных чад. Аминь.</p>

<ul>
	<li style="text-align: justify;">О Детях</li>
</ul>

<p style="text-align:justify">Господи Иисусе Христе, пусть будет милость Твоя на детях моих (имена), сохрани их под кровом Твоим, покрой от всякого зла, отведи от них всякого врага, открой им уши и глаза, даруй умиление и смирение сердцам их. Господи, все мы создания Твои, пожалей детей моих (имена) и обрати их на покаяние. Спаси, Господи, и помилуй детей моих (имена), и просвети им ум светом разума Евангелия Твоего, и наставь их на путь заповедей Твоих, и научи их, Отче, творить волю Твою, яко Ты есть Бог наш.</p>

<ul>
	<li style="text-align: justify;">Псалом 90</li>
</ul>

<p style="text-align:justify">Живый в помощи Вышняго, в крове Бога Небеснаго водворится. Речет Господеви: Заступник мой еси и Прибежище мое, Бог мой, и уповаю на Него. Яко Той избавит тя от сети ловчи, и от словесе мятежна, плещма Своима осенит тя, и под криле Его надеешися: оружием обыдет тя истина Его. Не убоишися от страха нощнаго, от стрелы летящия во дни, от вещи во тме преходящия, от сряща, и беса полуденнаго. Падет от страны твоея тысяща, и тма одесную тебе, к тебе же не приближится, обаче очима твоима смотриши, и воздаяние грешников узриши. Яко Ты, Господи, упование мое, Вышняго положил еси прибежище твое. Не приидет к тебе зло, и рана не приближится телеси твоему, яко Ангелом Своим заповесть о тебе, сохранити тя во всех путех твоих. На руках возмут тя, да не когда преткнеши о камень ногу твою, на аспида и василиска наступиши, и попереши льва и змия. Яко на Мя упова, и избавлю и: покрыю и, яко позна имя Мое. Воззовет ко Мне, и услышу его: с ним есмь в скорби, изму его, и прославлю его, долготою дней исполню его, и явлю ему спасение Мое.</p>

<ul>
	<li style="text-align: justify;">На все воля Божья, смирение.</li>
</ul>
</div>
</body>
</html>
